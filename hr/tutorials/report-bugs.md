---
handle: /tutorials/report-bugs
language: hr
layout: article
redirect_from: /pages/how-to-report-a-bug-in-gaphor.html
title: 'Kako prijaviti grešku u Gaphoru'
---

Svatko tko je ikada napisao redak koda, zna, da svaki softver sadrži
greške. To će biti slučaj i s Gaphorom. Ako misliš da si pronašao/la grešku,
jednostavno pritisni na donju poveznicu (moraš imati račun na GitHubu), a
zatim pritisni zeleni gumb „New Issue” (Novi problem) koji se nalazi u
gornjem desnom kutu stranice:

[Report a Bug in Gaphor](https://github.com/gaphor/gaphor/issues)

Kad stvoriš novi problem on će dobiti broj, a programeri volonteri koji pišu
i održavaju kod će se obavijestiti putem e-maila. U slučaju da nešto nije
jasno, oni mogu dodati pitanja o tvom problemu. Mogu ga odmah zatvoriti i
označiti kao „duplicate” (duplikat) (što znači da je netko drugi već
prijavio istu grešku – tada će se pozvati na izvorni problem). Ponekad će
zatvoriti problem s komentarom „won’t fix” (neće se ispraviti), jer se ne
slažu da se radi o grešci *ili* da je problem prejednostavan da bi ulagali
vrijeme u rješavanje problema.

Općenito postoje dvije vrste grešaka:

* Tehnička greška: kod ima grešku koja uzrokuje prekid programa.
* Greška u ponašanju programa: kod radi ispravno, ali radi krive stvari.

U oba slučaja, da bismo mogli ispraviti grešku, trebamo **što više
informacija**. Kad stvoriš novi problem, uključi, gdje je važno, sljedeće
vrste informacija:

* Što si pokušao/la uraditi,
* Navedi korake koje si poduzeo/la prije pojavljivanja problema,
* Što si očekivao/la da će se dogoditi,
* Što se dogodilo,
* Zašto je ova razlika problematična (možda se ne radi o grešci!),
* Tehničke detalje kao što su verzija korištenog Gaphora, verzija OS-a i
  druge aspekte konteksta u kojem je Gaphor radio.

Koristi jednostavan jezik za opisivanje problema i, ako treba, navedi radnje
prije pojavljivanja problema korak po korak, kako bi programeri mogli
reproducirati problem. Nemoj pretpostavljati da ćemo razumjeti što si
pokušavao/la postići – iskreno rečeno, najbolje je ako pokušaš zamisliti da
smo mi (programeri) gomila pametnih petogodišnjaka. Pokušaj objasniti *sve*
o problemu i nemoj pretpostavljati da znamo što misliš. Nećemo imati ništa
protiv!

If you would like to get more involved in the development of Gaphor, we'd
love to welcome you via the [Gaphor developer's
website](http://docs.gaphor.org).
